ECLOGA SECUNDA:
’ A L nx r s, ·

FORMOSUM pastor Corydon 'ardebat Alexin,

Delicias domini ε nec, quod speraret, habebat.
Tantum inter densas, umbrosa cacumina, fagos
Adsidue veniebat r ibi haec incondita solus
Montibus et silvis studio jactabat inani:

Ο crudelis Alexi, nihil mea carmina curas:
Nil nostri miserere : mori me denique coges..
Nunc etiam pecudes umbras et frigora captant:
Nunc viridis etiarn occultant spineta lacertos:
'lhestylis et rapido fessis messoribus aestu
'Allia serpullumque herbas contundit olentis.
At mecum raucis, tua dum vestigia lustro,
Sole sub ardenti resonant arbusta cicadis.
Nonne fuit satius, tristis Amaryllidis iras.
Atque superba pati fastidia ? nonne Menalcan?
Quamvis ille niger, quamvis tu candidus esses.
Ο formose puer, nimium ne crede colori.
Alba ligustra cadunt, vaccinia nigra leguntur.
Despectus tibi sum, nec qui sim quaeris, Alexis
Quam dives pe'coris nivei, quam lactis abundans.
Mille meae Siculis errant in montibus agnae.
Lac mihi non aestate, novom non frigore defit.
Canto, quae solitus, si quando armenta vocabat,
Amphion -Dircaeus in Actaeo Aracyntho.
Nec sum adeo informis ε, nuper me in litore vidi,
Quom placidum ventis staret mare. non ego Daphnin
Judice temetum, si numquam fallat imago.

 

