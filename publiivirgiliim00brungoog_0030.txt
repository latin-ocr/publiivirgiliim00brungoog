ECLOGAQuAaTn
poturo

SICELIDES Musae, paullo majora canamus;
Non omnis arbusta juvant, humilesque myricae.
si canimus silvas, silvae sint Consule dignae.

Ultima Cumaei venit jam carminis aetas:
Magnus ab integro saeclorum nascitur ordo.
Jam redit et Virgo : redeunt Saturnia regna:
Jam nova progenies coelo demittitur alto.
Tu modo nascenti puero, quo ferrea primum
Desinet, ac toto surget gens aurea mundo,
Casta lave Lucina ε tuus jam regnat Apollo.
Teque adeo decus hocc’ aevi, te Consule, inibit,
Pollio ε et incipient magni procedere menses.
Te duce, si qua manent, sceleris vestigia nostri
Inrita perpetua solvent formidine terras.

Ille deum vitam adcipiet, divisque videbit
Permixtos heroas, et ipse videbitur illis,
Pacatumque reget patriis virtutibus orbem.

At tibi prima, puer, nullo munuscula cultu,
Errantis ederas passim cum baccare tellus,
Mixtaque ridenti colocasia fundet acantho.
Ipsae lacte domum referent distenta capellae
Ubera ε nec magnos metuent armenta leones.
lpsa tibi blandos fundent cunabula flores.
Occidet et serpens, et fallax herba veneni
Occidet ι Assyrium volgo nascetur amomum.-

At simul heroum laudes et facta parentis

N

 

