Ι

j' ECLOGASEXTA.
SILENUS.

PRIMA Syracosio dignata eu ludere versu

Nostra, neque erubuit silvas habitare, Thalia.

Quom canerem reges et proelia, Cynthius aurem

Vellit, et admonuit ι Pastorem, Tityre, pinguis

Pascere oportet ovis, deductum dicere carmen.

Nunc ego (namque super tibi erunt, qui dicere laudes,

Vare, tuas cupiant, et tristia condere bella)

Agrestem tenui meditabor arundine Musam.

Non injussa cano. si quis tamen haec quoque, si quis

Captus amore leget ; te nostrae, Vare, myricae,

Tenemus omne canet ι nec Phoebo gratior ulla est,

Quam sibi quae V ari praescribsit pagina nomen.
Pergite, Pierides. Chromis et Mnasylos in antro

Silenum pueri somno videre jacentem,

Inflatum hesterno venas, ut semper, laccho:

Serta procul tantum capiti delabsa jacebant:

Et gravis adtrita pendebat cantharus ansa.

Adgressi ( nam saepe senex spe carminis ambo

Luserat) injiciunt ipsis ex vincula sertis. “

Addit se sociam, timidisque supervenit Aegle:

Aegle, Naiadum pulcherrima: jamque videnti

Sanguineis frontem moris et' tempora pingit.

Ille dolum ridens, Quo vincula nectitis ? inquit.

Solvite me, pueri: satis est potuisse videri.

Carmina, quae voltis, cognoscite ι carmina vobis;

Huic aliud mercedis erit : simul incipit ipse.

Tum vero in numerum Faunosque serasque videres

 

