ECLOGA SEPTIMA.
M E L l B O E U S.

couroou,rurns1s

MELIBOEUS.

F ORTE sub arguta consederat ilice Daphnis,
Conpulerantque greges Corydon et Thpsis in unum3 Α
Thyrsis ovis, Corydon distentas lacte capellas.

Ambo florentes aetatibus, Arcades ambo,

Et cantare pares, et respondere parati. .
Huc mihi, dum teneras defendo a frigore myrtos ,'

Vir gregis ipse caper deerraverat. atque ego Daphnin

Adspicio ε ille ubi me contra videt: Ocius, inquit,

Huc ades, o Meliboee : caper tibi salvus, et haedi.

Et, si quid cessare potes, requiesce sub umbra.

Huc ipsi potum venient per prata juvenci:

Hic viridis tenera praetexit arundine ripas

Mincius, eque sacra resonant examina quercu

Quid facerem ? neque ego Alcippen, necPhyllida, habebam,

Depulsos a lacte domi quae clauderet agnosz

Et certamen erat, Corydon cum Ibyrside, magnum. ψ

Posthabui tamen illorum mea seria ludo. ν ’

Alternis igitur contendere versibus ambo

Coepere ι alternos Musae meminisse volebant.

Hos Corydon, illos referebat in ordine Thyrsis.

conrnou

Nymphae, noster amor, Libethrides, aut mihi carmen,

Quale meo Codro, concedite ς proxuma Phoebi

Versibus ille facit : aut, sinon possumus omnes,

Hic arguta sacra pendebit fistuu pinu. ’
· D

 

