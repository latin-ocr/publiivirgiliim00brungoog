Ι

30 ECLOGA VIII. v.'58.‘

Omnia vel medium fiant mare ε vivite silvae.
Praeceps aerii specula de montis in undas
Deferat. extremum hoc munus morientis habeto.
Desine , Maenalios jam desine , tibia ‚ versus. .

Haec Damon ι vos ‚ quae responderit Alphesiboeus'‚'
Dicite ‚ PierideS. uon omnia possumus omneS.

ALPHESIBOEUS.

Effer aquam ‚ et molli cinge haec altaria vitta:
verbenasque adole pinguis et mascula tura t
Conjugis ut magicis sanos avertere sacris
Experiar sensus. nihil hic nisi carmina desunt.
Ducite ab urbe domurn ‚ mea carmina, ducite Daphnin.
Carmina vel coelo possunt deducere Lunam:
Carminibus Circe socios mutavit Ulixi:
Frigidus in pratis cantando rumpitur anguis.
Ducite ab urbe domum , mea carmina ‚ ducite Daphnin.
Terna tibi haec primum triplici diversa colore
Licia circumdo ‚ terque haec altaria circum
Effigiem duco, numero deus inpare gaudet.
Ducite ab urbe domum, mea carmina ‚ ducite Daphnin.
Necte tribus nodis ternos ‚ Amarylli ‚ colores:
Necte , Amarylli. modo : et , Veneris ‚ dic , vincula nect0.
Ducite ab urbe domum ‚ mea carmina ‚ ducite Daphnin.
Limus ut hic durescit, et haec ut cera liquescit
Uno eodemque igni ; sic nostro Daphnis amore.
Sparge molam , et fragilis incende bitumine laurus.
Daphnis me malus urit z ego hanc in Daphnide laurum.

 

 

