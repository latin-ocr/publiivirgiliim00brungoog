ECLOGA DECIMA.
’ clerus

EXTREMUM hunc, Arethusa, mihi concede laborem.

Pauca meo Gallo, sed quae legat ipsa Lycoris,
Carmina sunt dicenda. neget quis carmina Gallo?
Sic tibi, quom fluctus subterlabere Sicanos,
Doris amara suam non intermisceat undam.
Incipe: sollicitos Galli dicamus amores,
·Dum tenera adtondent simae virgulta capellae.

· Non canimus surdis ε respondent omnia silvae.

Quae nemora, aut qui vos saltus habuere, puellae

Naides, indigno quom Gallus amore periret?
Nam neque Parnasi vobis juga, narn neque Pindi
Ulla moram fecere, neque Aonie Aganippe.
Illum etiarn lauri, etiam flevere myricae:
Pinifer illum etiam sola sub rupe jacentem
Maenalus, et gelidi fleverunt saxa Lycaei.
Stant et. oves circum ε nostri nec poenitet illas:
Nec te poeniteat pecoris, divine po'e'ta:
Et formosus ovis ad flumina pavit Adonis.
Venit et upilio : tardi venere bubulci:
Uvidus hiberna venit de glande Menalcas
Omnes, Unde amor iste, rogant, tibi ? venit Apollo:
Galle, quid insanis? inquit, tua cura Lycoris
Perque nives alium, perque horrida castra secuta est. ’
Venit et agresti capitis Silvanus honore,
florentis ferulas et grandia lilia quassans.
Pan deus Arcadiae venit: quern vidimus ipsi
Sanguineis ebuli bacis minioque rubentem.
Ecquis erit modus ? inquit. Amor non talia curat.

Ea

 

