36 ECLOGA X. V. 29:

Nec lacrimis crudelis Amor, nec gramina rivis ,“
Nec cytiso saturantur apes ‚ nec fronde capellae.
Tristis at ille ε Tamen cantabitis ‚ Arcades ‚ inquit ,‘
Montibus haec vestris ; soli cantare periti

Arcades. o mihi tum quarn molliter ossa quiescant ,'
Vestra meos olim si fistula dicat amores!

Atque utinam ex vobis unus ‚ vestrique fuissem
Aut custos gregis, aut maturae vinitor uvae!

Certe sive mihi Phyllis , sive esset Amynta5‚

Seu quicumque furor ‚ (quid turn ‚ si fuscus Amyntas?
Et nigrae violae sunt ‚ et vaccinia nigra )

Mecum inter salices lenta sub vite jaceret.

Serta mihi Phyllis legeret ‚ cantaret Amyntas.

Hic gelidi fontes ε hic mollia prata ‚ Lycori:

llic nemus ι hic ipso tecum consumerer aeVO.
Nunc insanus amor duri te Martis in armis ‚

Tela inter media ‚ atque adversos detinet hosteS.
Tu procul a patria ( nec sit mihi credere tantum ἔ )
Alpinas, ah dura, nives et frigora Rheni

Me sine sola vides. ah te ne frigora laedant!

Ah tibi ne ten‘eras glacies secet aspera plantas!

Ibo ‚ et Chalcidico quae sunt mihi condita versu
Carmina, pastoris Siculi modulabor avena.

Certum est in silvis , inter spelaea ferarum
Malle pati ‚ tenerisque meos incidere amores
Arboribus z crescent illae : crescetis, amoreS.

 

