GEORGICON

'tursrn paruus

QUID faciat laetas segetes, quo sidere terram
Vertere, Maecenas, ulmisque adjungere vites
Conveniat: quae cura bourn, qui cultus habendo
Sit pecori, apibus quanta experientia parcis,
Hinc canere incipiam. vos, o clarissima mundi
Lumina, labentem coelo quae ducitis annum,
Liber, et alma Ceres: vestro si munere tellus
Chaoniam pinguiglandem mutavit arista,
Poculaque inventis Acheloia miscuit uvis:
Et vos, agrestum praesentia numina, F auni,
Ferte simul Faunique pedem, Dryadesque puellae:
Munera vestra cano. tuque 0, cui prima frementem
Fudit equom, magno tellus percussa tridenti,
Neptune: et cultor nemorum, cui pinguia Ceae
Ter centum nivei tondent dumeta juvenci:
Ipse, nemus linquens patrium saltusque Lycaei,
Pan ovium custos, tua seu tibi Maenala curae,
Adsis o Tegeaee favens, oleaeque Minerva
Inventrix, uncique puer monstrator aratri,
Et teneram ab radice ferens, Silvane, cupressum:
Diique deaeque omnes, studium quibus arva tueri ‚'
Quique novas alitis non ullo semine fruges:
Quique satis largum coelo demittitis imbrem.
Tuque adeo, quern mox quae sint habitura deomm
Concilia, incertum est ; urbisne invisere, Caesar,
Terrarumque velis curam: et te maxumus Arbis
Auctorem frugum tempestatumque potentem

· Adcipiat, cingens matema tempora myrto ς

 

