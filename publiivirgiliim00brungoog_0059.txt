44 saone-reon 1. v. 952·

Vimineasque trahit crates, juvat arva: neque illum
Flava Ceres alto nequidquam spectat Olympo:

Et qui, proscisso quae suscitat aequore terga,
Rursus in obliquom verso perrumpit autre,
Exercetque frequens tellurem, atque imperat arvis..

Humida solstitia atque hiemes orate serenas,
Agricolae: lribenro laetissima pulvere farra, Ι
Laetus agen nullo tantum se Mysia cultu
Jactat‚ et ipsa suas mirantur Gargara messis.

Quid dicam, jacto qui semine comminus arva
Insequitur, cumulosque ruit male pinguis arenae?
Deinde satis fluvium inducit, rivosque sequentis?
Et, quom exustus ager morientibus aestuat herbis,
Ecce supercilio clivosi tramitis undam

Elicit: illa cadens raucum per levia murmur

Saxa ciet, scatebrisque arentia temperat arva.
Quid, qui, ne gravidis procumbat culmus aristis3
Luxuriem segetum tenera depascit in herba,

Quom primum sulcos aequant sata ? quique paludis
Conlectum humorem bibula deducit arena?
Praesertim incertis si mensibus amnis abundans
Exit, et obducto late tenet omnia limo:‚

Unde cavae tepido sudant humore lacunae.

Nec tamen, haec quom sint hominumqueboumque labotes
Versando terram experti, nihil inprobus anser,
Strymoniaeque grues ‚ et amaris intuba fibris ,
Officiunt', aut umbra nocet. Pater ipse colendi
Haud facilem esse viam voluit, primusque per artem
Movit agros, curis acuens mortalia corda:

Nec torpere gravi passus sua regna vetemqo„

Ante Jovem nulli subigebant arva coloni:
Ne signare quidem aut partiri limite campum
Fas erat ι in medium quaerebant :ipsaque tellus

 

