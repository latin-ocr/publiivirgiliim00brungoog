 

48 GEORG1C0N1.ae-.226.

Exspectata seges vanis elusit aristis»

Si vcro viciamque seres, vilemque phaselum ,

Nec Pelusiacae curam adspemabere lentis;

Haud obscura cadens mittet tibi signa Bootes.

Incipe ‚ et ad medias sementem extende pruinas,
Idcirco certis dimensum partibus orbem

Per duodena regit mundi sol aureus astra.

Quinque tenent coelum zonae; quarum una corusco

Semper sole rubens , et torrida semper ab igni:

Quam circum extremae dextra laevaque trahuntur,

Caerulea glacie concretae atque imbribus atris.

Has inter mediamque duae mortalibus aegris

Munere concessae divom. via secta per ambas,

Obliquus qua se signorum verteret ordo.

Mundus , ut ad Scythiam Rhipaeasque arduus arces

Consurgit, premitur Libyae devexus in Austros.

Hic vertex nobis semper sublimis : at illum

Sub pedibus Styx atra videt ‚ Manesque profundi:

Maxumus hic flexu sinuoso elabitur Anguis

Circum ‚ perque duas in morem ssuminis Arctos ,

Arctos Oceani metuentes aequore tingui.

Illic ‚ ut perhibent , aut intempesta silet nox

Semper ‚ et obtenta densentur nocte tenebrae z

Aut redit a nobis Aurora, diemque reducit:

Nosque ubi primus equis Oriens adflavit anhelis ,·

Illic sera rubens adcendit lumina Vesper.

Hinc tempestates dubio praediscere coelo

