5ο GEORGICON 1. v. ἄρα.

Pervigilat , ferroque faces inspicat acuto.

Interea , longum cantu solata laborem ,

Arguto conjunx percurrit pectine telas:

Aut dulcis musti Volcano decoquit humorem ,

Et foliis undam trepidi despumat aheni.

At rubicunda Ceres medio succiditur aestu ε

Et medio tostas aestu terit area fmgeS.

Nudus ara, sere nudus· hiems ignava colono·

Frigoribus parto agricolae plerumque fruuntur,

Mutuaque inter se laeti convivia curant.

Invitat genialis hiems , curasque resolvit:

Ceu pressae quom jam portum tetigere carinae ,

Puppibus et laeti nautae inposuere coronas.

Sed tamen et quernas glandes tum stringere tempus ,

Et lauri bacas, oleamque, cruentaque myrta.

Tum gruibus pedicas et retia ponere cervis ‚

Auritosque sequi lepores; tum figere damas,

Stuppea torquentem Balearis verbera fundae ‚

Quom nix alta jacet, glaciem quom flumina trudunt.
Quid tempestates autumni et sidera dicam Ρ

Atque ubi jam breviorque dies , et mollior aestu,

Quae vigilanda viris Ρ vel quom ruit imbriferum ver:

Spicea jam campis quom messis inhorruit, et quom

F rumenta in viridi stipula lactentia turgent?

Saepe ego , quom flavis messorem induceret arvis

Agricola, et fragili jam stringeret hordea culm0,

Omnia ventorum concurrere proelia vidi:

 

