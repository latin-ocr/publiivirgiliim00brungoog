60 GnonorcoN 11. v. 94.

Tentatura pedes olim , vincturaque linguam:
Purpureae ‚ preciaeque ε et quo te carmine dicam ξ
Rhaetica Ξ) nec cellis ideo contende Falernis.

Sunt et Ami-naeae vites, firmissima vina: ’

Tmolius adsurgit quibus, et rex ipse Phanaeus:
Argitisque minor, cui non certaverit ulla,

Aut tantum fluere , aut totidem durare per annos.

Non ego te ‚ diis et mensis adcepta secundis ‚
Transierim‚ Rhodia, et tumidis, Bumaste , racemis.
Sed neque quam multae species , nec nomina quae sint,
Est numerus ε neque enim numero conprendere refert:
Quem qui scire velit, Libyci velit aequoris idem
Discere quam multae Zephyro turbentur arenae:

Aut, ubi navigiis violentior incidit Eurus,

Nosse , quot Ionii veniant ad litora fluctus.

Nec vero terrae ferre omnes omnia possunt. '
Fluminibus salices , crassisque paludibus alni
Nascuntur z steriles saxosis montibus orni:

Litora myrtetis laetissima z denique apertos
Bacchus amat collis, Aquilonem et frigora taxi.
Adspice et extremis domitum cultoribus orbem ,'
ansque domos Arabum , pictosque Gelonos·
Divisae arboribus patriae. sola India nigrum
Fert ebenum ε solis est turea virga Sabaeis.
Quid tibi odorato referam sudantia ligno
Balsamaque , et bacas semper frondentis acanthi?

 

