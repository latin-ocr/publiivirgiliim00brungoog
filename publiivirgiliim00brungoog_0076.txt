cuonorcoru 11. vome ει

Felicis mali, quo non praesentius ullum,

Pocula si quando saevae infecere novercae ‚'

Auxilium venit, ac membris agit atra venena.

Ipsa ingens arbos, faciemque simillima lauro;

Et, si non alium late jactaret odorem,

Laurus erat r folia haud ullis labentia ventis:

Flos ad prima tenax: animas et olentia Medi

Ora fovent illo, et senibus medicantur anhelis.
Sed neque Medorum, silvae ditissima, terra,

Nec pulcher Ganges, atque auro turbidus Hermus,

Laudibus ltaliae certent : non Bactra, neque lndi,

Totaque turiferis Panchaia pinguis arenis.

Haec loca non tauri spirantes naribus ignem

Invertere, satis inmanis dentibus hydri;

Nec galeis, densisque virbm seges horruit hastis:

Sed gravidae fruges, et Racchi Massicus humor

Inplevere : tenent oleae armentaque laeta.

Hinc bellator equus campo sese arduus infert:

Hinc albi, Clitumne‚ greges ,Ι et maxuma taurus

Victima, saepe tuo perfusi flumine sacro,

Romanos ad templa dehm duxere triumphos.

Hic ver adsiduum, atque alienis mensibus aestas:

Bis gravidae pecudes, bis pomis utilis arbos.

At rabidae tigres absunt, et saeva leomun

Semina ; nec miseros fallunt aconita legentess

Nec rapit inmensos orbes per humum, neque tanto

Squameus in spiram tractu se conligit anguis.

Adde tot egregias urbes, operumque laborem,

Tot congesta manu praeruptis oppida saxis:

Fluminaque antiquos subterlabentia muros.

An mare, quod supra, memorem, quodque adluit infra,

Anne lacus tantos ? te, Lari maxume, teque

Fluctibus et fremitu adsurgens, Benace, marino?

 

