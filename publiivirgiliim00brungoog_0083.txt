 

es GEoRelcON 11. v·,3⁵3·

Fraxineasque aptare sudes ‚ furcasque valentis ε
Viribus eniti quarum ‚ et contemnere ventos
Adsuescant , summasque sequi tabulata per ulmos.
Ac , dum prima novis adolescit frondibus aetas„
Parcendum teneris z et dum se laetus ad amas
Palmes agit ‚ laxis per purum inmissus habenis,
Ipsa acie nondum falcis tentanda, sed uncis
Carpendae manibus frondes, interque legendae.
Inde ubi jam validis amplexae stirpibus ulmos
Exierint , tum stringe comas ‚ tum brachia tonde.
Ante reformidant ferrum ε tum denique dura
Exerce imperia, et ramos conpesce fluentis,
Texendae sepes etiam , et pecus omne tenendum:
Praecipue dum frons tenera inprudensque laborum:
Cui , super indignas hiemes solemque potentem ,
Silvestres uri adsidue capreaeque sequaces ·
Inludunt‚ pascuntur oves avidaeque juvencae.
Frigora nec tantum cana concreta pruina,
Aut gravis· incumbens scopulis arentibus aestas ,
Quantum illi nocuere greges ‚ durique venenum
Dentis, et admorso signata in stirpe cicatrix.
Non aliam ob culpam Baccho caper omnibus aris
Caeditur, et veteres ineunt proscenia ludi:
'Praemiaque ingeniis pagos et compita circum „-
Thesidae posuere 2 atque inter pocula laeti

Mollibus in pratis unctos saluere per utres-
Necnon Ausonii Troi 1 ⁴ “

