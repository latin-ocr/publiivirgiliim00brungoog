78 GEORGICON111.'v.127.

Farraque; ne blando nequeat superesse labori;
Invalidique patrum referant jejunia nati.
Ipsa autem macie tenuant armenta volentes:
Atque, ubi concubitus primos jam nota voluptas
Sollicitat, frondesque negant, et fontibus arcent:
Saepe etiam cursu quatiunt, et sole fatigant ‚
Quom graviter tunsis gemit area frugibus, et quom
Surgentem ad Zephyrum paleae jactantur inanes.
Hoc faciunt , nimio ne luxu obtunsior usus
Sit genitali arvo , et sulcos oblimet inertis :
Sed rapiat sitiens Venerem , interiusque recondat.
Rursus cura patrum cadere , et succedere matrum
Incipit. exactis gravidae quom mensibus errant,
Non illas gravibus quisqua'm juga ducere plaustris ,·
Non saltu superare viam sit passus ‚ et acri
Carpere prata fuga, fluviosque innare rapaces.
Saltibus in vacuis, pascant , et plena secundum
Flumina z muscus ubi ‚ et viridissima gramine ripa ,
Speluncaeque tegant ‚ et saxea procubet umbra.
Est lucos Silari circa ilicibusque virentem
Plurimus Alburnum volitans ‚ quoi nomen asilo
Romanum est , oestrum Graii vertere vocantes3
Asper ‚ acerba sonans ε quo tota exterrita silvis
Diffugiunt armenta; furit mugitibus aether
Concussus , silvaeque et sicci ripa Tanagri.
Hoc quondam monstro horribilis exercuit iras
Inachiae Junt] pestem meditata juvencae.

 

