⁰84· GEoRG1coN 111. va 323.

Carpamus ‚ dum mane novom ‚ dum gramina canent,-
Et ros in tenera pecori gratissimus herba.

Inde ‚ ubi quarta sitim coeli conlegerit hora ,

Et cantu querulae rumpent arbusta cicadae ι

Ad puteos ‚ aut alta greges ad stagna jubeto
Currentem ilignis potare canalibus undam:

Aestibus at mediis umbrosam exquirere vallem,'
Sicubi magna jovis antiquo robore quercus

Ingentis tendat ramos ε aut sicubi nigrum

Ilicibus crebris sacra nemus adcubet umbra.

Tum tenuis dare rursus aquas , et pascere rursus

Solis ad occasum ι quom frigidus aera Vesper
Temperat ‚ et saltus reficit jam roscida luna,
Litoraque alcyonen resonant, acalanthida dumi.
Quid tibi pastores Libyae , quid pascua versu
Prosequar ‚ et raris habitata mapalia tectis?

Saepe diem noctemque , et totum ex ordine mensem
Pascitur, itque pecus longa in deserta sine ullis
Hospitiis ε tanturn campi jacet. omnia secum
Armentarius Afer agit, tectumque, Laremque,
Armaque ‚ Amyclaeumque canem, Cressamque pharetram.
Non secus ac patriis acer Romanus in armis

Injusto sub fasce viam quom carpit, et hosti

Ante exspectatum positis stat in ordine castris·

At non, qua Scythiae gentes ‚ Maeotiaque unda ,¹
Turbidus et torquens flaventis Ister arenas ‚

Quaque redit medium Rhodope porrecta sub axem ς

 

