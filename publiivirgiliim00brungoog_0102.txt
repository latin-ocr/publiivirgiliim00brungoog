GEORGICON ΙΙΙ. v. 4⁹4· 87

Solvuntur, tardosque trahit sinus ultimus orbis.
Est etiam ille malus Calabris in saltibus anguis,
Squamea convolvens sublato pectore terga,
Atque notis longam maculosus grandibus alvom:
Qui, dum amnes ulli rumpuntur fontibus, et dum
Vere madent udo terrae, ac pluvialibus Austris,
Stagna colit, ripisque habitans, hinc piscibus atrarn
Inprobus ingluviem ranisque loquacibus explet.
Postquam exusta palus, terraeque ardore dehiscunt,
Exsilit in siccum, et flammantia lumina torquens
Saevit agris, asperque siti atque exterritus aestu.
Ne mihi tum mollis sub divo carpere somnos,
Neu dorso nemoris libeat jacuisse¹ per herbas:
Quom positis novus exuviis nitidusque juventa
Volvitur, aut catulos tectis aut ova relinquens,
Arduus ad solem, et linguis micat ore trisulcis.
Morborum quoque te, caussas et signa docebo.
Turpis ovis tentat scabies, ubi frigidus imber
Altius ad vivom persedit, et horrida cano
Bruma gelu ε vel quom tonsis inlotus adhaesit
Sudor, et hirsuti secuerunt corpora vepres.
Dulcibus idcirco fluviis pecus omne magistri
perfundunt, udisque aries in gurgite villis
Mersatur, missusque secundo defluit amni:
Aut tonsum tristi contingunt corpus amurca,
Et spumas miscent argenti, vivaque sulfura,
Idaeasque pices, et pinguis unguine ceras,
Scillamque, elleborosque gravis, nigrumque bitumen.
Non tamen ulla magis praesens fortuna laborum est,
Quam ai quis ferro potuit rescindere summurn
Ulceris os alitur vitium, vivitque tege-ndo:
Du'rn medicas adhibere manus ad volnera pastor

Abnegat, aut meliora deos sedet omina poscens.
ἃ

 

