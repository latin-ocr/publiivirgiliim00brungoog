9⁰ GEORGICON 111. v. 525.

Solvuntur latera , atque oculos stupor urget inertis,
Ad terramque fluit devexo pondere cerviX.

Quid labor, aut benefacta juvant ? quid vomere terras
Invertisse gravis ? atqui non Massica Bacchi
Munera, non illis epulae nocuere repostae=
frondibus et victu pascuntur simplicis herbae.
Pocula sunt fontes liquidi, atque exerc-ita cursu
Flumina , nec somnos abrumpit cura salubres-
Tempore non alio dicunt regionibus illis

Quaesitas ad sacra boves Junonis ‚ et uris·
Inparibus ductos alta ad donaria currus.

Ergo aegre rastris terram rimantur, et ipsis·
Unguibus infodiunt fruges ‚ montisque per altos
Contenta cervice trahunt stridentia plaustra.

Non lupus insidias explorat ovilia circum,

Nec gregibus noctumus obambulat: acrior illum
Cura domat ε timidi damae cervique fugaces
Nunc interque canes et circum tecta vagantur.

Jam maris inmensi prolem , et genus omne natantum
Litore in extremo ‚ 'ceu naufraga corpora ‚ fluctus
Proluit ι insolitae fugiunt in flumina phocae.
Interit et curvis frustra defensa latebris

Vipera, et adtoniti squamis adstantibus hydri.
Ipsis est aer avibus non aequus ‚ et illae
Praecipites alta vitam sub nube relinquunt.

Praeterea jam nec mutari pabula refert,
Ι ’ ’

 

