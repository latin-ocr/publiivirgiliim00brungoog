 

loo GEORGICON lv. v. 259.

Ignavaeque ‘fame et contracto frigore pigrae.
Tum sonus auditur gravior ‚ -tractimque susurrant:
Frigidus ut quondam silvis inmurmurat Auster ·.
Ut mare sollicitum stridit refluentibus undis;
Aestuat ut clausis rapidus fornacibus ignis.
Hic jam galbaneos suadebo incendere odore5‚
Mellaque arundineis inferre canalibus, ultro
Hortantem, et fessas ad pabula nota vooentern.
Proderit et tunsum gallae admiscere saporem,
Arentisque rosas , aut igni pinguia multo
Defruta ‚ vel psythia passos de vite racemos ,
Cecropiumque thymum , et grave olentia centaurea.
Est etiam flos in pratiS‚ quoi nomen amello
Fecere agricolae , facilis quaerentibus herba:
Namque uno ingentem tollit de cespite silvam ,
Aureus ipse ε sed in foliis, quae plurima circum
F unduntur‚ violae sublucet purpura nigrae.
Saepe defim nexis ornatae torquibus arae.
Asper in ore sapor. tonsis in vallibus illum
Pastores, et curva legunt prope flumina Mellae.
Hujus odorato radices incoque Baccho ,
Pabulaque in foribus plenis adpone canistris.

Sed si quern proles subito defecerit omnis,
Nee, genus unde novae stirpis revocetur, habebit;
Tempus et Arcadii memoranda inventa magistri
Pandere ‚ quoque modo caesis jam saepe juvencis
Insincerus a es tulerit cruor. altius omnem

 

