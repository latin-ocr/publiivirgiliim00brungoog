GEORGICON IV. v. 490: 107

Inmemor, heu! 'victusque animi respexit. ibi omnis
Effusus labor, atque inmitis rupta tyranni

Foedera, ‘terq'ue fragor stagnis auditus Auernis.

Illa, Quis et me, inquit, miseram, et te perdidit, Orpheo?
Quis tantus furor Ρ en iterum crudelia retro

Fata vocant, conditque natantia lumina somnus
jamque vale. seror ingenti circumdata nocte,
Invalidasque tibi tendens, heu non tua ! palmas.
Dixit : et ex oculis subito, ceu fumus inauras
Conmixtus tenuis, fugit diversa r neque illum,
Prensantem nequidquam umbras, et multa volentem
Dicere, praeterea viditr nec portitor Orci

Amplius objectam passus transire paludeme ·

Quid faceret Ρ quo se rapta bis conjuge ferret?

Quo fletu Manis, qua numina voce moveret?

Illa quidem Stygia nabat jam frigida cymba.

Septem illurn totos perhibent ex ordine mensis
Rupe sub aeria deserti ad Strymonis undam
Fleviss'e, et gelidis haec evolvisse sub antris, ‚
Mulcentem tigris, et agentem carmine quercus,
Qualis populea maerens Philomela sub umbra
Amissus queritur fetus; quos durus arator

Observans nido inplumis detraxit ε at illa

FIet noctem, ramoque sedens miserabile carmen
Integrat, et maestis late loca questibus inplet

Nulla Venus, non ulli animum flexere hymenaei.
Solus Hyperboreas glacies, Tanaimque nivalem,
Arvaque Rhipaeis numquam viduata pruinis

· Lustrabat, raptam Eurydicen, atque inrita Ditis

Dona querens. spretae Ciconum quo munere matres,
Inter sacra deum, nocturnique orgia Bacchi,
Discerptum latos juvenem sparsere per agros.

Tum qnoque marmorea caput a cervice revulsum,
· Ο a

 

