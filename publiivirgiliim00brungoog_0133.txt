N

116 AENE·1D081.‚v,87.·

Insequitur clamorque virum stridorque rudentum.
Eripiunt subito nubes coelumque diemque ·
Teucrorum ex oculis ε ponto nox incubat atra.
Intonuere poli ‚ et crebris micat ignibus aether:
Praesentemque viris intentant omnia mortem.
Extemplo Aeneae solvuntur frigore membraz
Ingemit , et duplices tendens ad sidera palmas ,
Talia voce refert z O terque quaterque beati,
Quis ante ora patrum Troiae sub moenibus altis
Contigit oppetere ! o Danaum fortissime gentis
Tydide ‚ mene Iliacis occumbere campis
Non potuisse ‚ tuaque animam hanc effundere dextra ἓ
Saevus ubi Aeacidae telo jacet Hector, ubi ingens
Sarpedon : ubi tot Simois conrepta sub undis
Scuta virum galeasque et fortia corpora volvit.

Talia jactanti stridens Aquilone proc-ella
Velum adversa ferit ‚ fluctusque.ad sidera tollit.
Franguntur remi z tum prora avertit, et undis
Dat latus. insequitur cumulo praeruptus aquae mons.
Hi summo in fluctu' pendent ι his unda dehiscens '
Terram inter fluctus aperit z furit aestus arenis-
Tris Notus abreptas in saxa latentia torquet,
(Saxa vocant Itali mediis 'quae fluctibus Aras)
Dorsum inmane mari summo. tris Eurus ab alto
In brevia et Syrtis urget, miserabile visu,
Inliditque vadis ‚ atque aggere cingit arenae,

 

