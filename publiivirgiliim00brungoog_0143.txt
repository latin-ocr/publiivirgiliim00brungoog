 

125 AE-Nsslnos 1. mvi.

Ture calent arae , sertisque recentibus halant.
Conripuere viam interea , qua semita monstrat.
Jamque adscendebant collem ‚ qui plurimus urbi-
Inminet , adversasque adspectat desuper arces.
Miratur molem Aeneas, magalia quondam ε
Miratur portas, strepitumque , et strata viarum.
Instant ardentes Tyrii t pars ducere muroS,
Molirique arcem ‚ et manibus subvolvere saxa:
Pars optare locum tecto , et concludere sulco·
jura, magistratusque legunt, sanctumque senatum.
Hic portus alii effodiunt : hic alta theatri
Fundamenta locant alii ; inmanisque columnas
Rupibus excidunt, scenis decora alta futuris.
Qualis apes aestate nova per florea rura
Exercet sub sole labor; quom gentis adultos
Educunt fetus, aut quom liquentia mella
Stipant, et dulci distendunt nectare cellas:
Aut onera adcipiunt venientum ‚ aut agmine facto
Ignavum, fucos, pecus a praesepibus arcent ε
Fervet opus, redolentque thymo ‚fragrantia mella.
Ο fortunati , quorum jam moenia surgunt !
Aeneas ait, et fastigia suspicit urbis.
Infert se septus nebula (mirabile dictu)
Per medios», miscetque viris; neque cernitur ulli.
Lucus in urbe fuit media, laetissimus umbrae,
Quo primum jactati undis et turbine Poeni
ι’ - - · — *

