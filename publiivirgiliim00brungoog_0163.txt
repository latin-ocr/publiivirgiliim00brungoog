146 AENE1D0511.v.292.

Sacra suosque tibi conmendat Troia Penatis:

Hos cape fatorum comites : his moenia quaere,

Magna pererrato statues quae denique ponto.

Sic ait ε et manibus vittas , Vestamque potentem,

Aeternumque adytis effert penetralibus ignem.
Diverso interea miscentur moenia luctu:

Et magis atque magiS, quamquam secreta parentis

Anchisae domus , arboribusque obtecta recessit,

Clarescunt sonitus ; armorumque ingruit horror.

Excutior somno ‚ et summi fastigia tecti

Adscensu supero , atque adrectis auribus adsto:

In segetem veluti quom flamma furentibus Austris

Incidit, aut rapidus montano flumine ton-ens

Sternit agros, sternit sata laeta , boumque labores3

Praecipitesque trahit silvas ². stupet inscius alto Ι

Adcipiens sonitum saxi de vertice pastor.

Tum vero manifesta fides ‚ Danaumque patescunt

Insidiae. jam Deiphobi dedit ampla ruinam ,

Volcano superante, domus ε jam proxumus ardet

Ucalegon z Sigea igni freta lata relucent.

Exoritur clamorque virum clangorque tubarum.

Arma amens capio; nec sat rationis in armis:

Sed glomerare manum bello , et concurrere in arcem

Cum sociis ardent animi. furor iraque mentem

Praecipitant3 pulchrumque mori succurrit in armis.
Ecce autem telis Panthus elabsus Achivom ‚

Panthus Othryades, arcis Phoebique sacerdoS,

 

