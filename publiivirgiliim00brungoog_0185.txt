ms haurrnosrn.erw

- Adparent terrae, coelum undique et undique pontus:
Tum mihi caeruleus supra caput adstitit imber,
Noctem hiememque serens ; et inhorruit unda tenebris.
Continuo venti volvunt mare, magnaque surgunt
Aequora. dispersi jactamur gurgite vasto.

Involvere diem nimbi, et nox humida coelum
Abstulit. ingeminant abruptis nubibus ignes.
Excutimur cursu, et caecis erramus in undis.

Ipse diem noctemque negat discernere coelo,

Nec meminisse viae media Palinunrs in unda.

Tris adeo incertos caeca caligine soles

Erramus pelago : totidem sine sidere noctes.

Quarto terra die primum se adtollere tandem

Visa, aperire procul montis, ac volvere fumum.
Vela cadunt3 remis insurgimus : haud mora, nautae
Adnixi torquent spumas, et caerula verrunt. ¹
Servatum ex undis Strophadum me litora prima
Adcipiunt. Strophades Graio stant nomine dictae,
Insulae Ionio in magno ε quas dira Celaeno,
Harpyiaeque colunt aliae, Phineia postquam

Clausa domus, mensasque metu liquere priores.
Tristius haud illis monstrum, nec saevior ulla
Pestis et ira deirm Stygiis sese extulit undis.
Virginei volucnrm voltuS, foedissima ventris
Proluvies, uncaeque manus, et pallida semper
Ora fame.

Huc ubi delati portus intravimus; ecce

Laeta boum passim campis armenta videmuS,
Caprigenumque pecus, nullo custode, per herbas.
Inruimus ferro, et divos, ipsumque vocamus

In partem praedamque Jovem. tum litore curvo
Exstruimusque toros, dapibusque epulamur opimis.
At subitae horrifico labsu de montibus adsunt

 

