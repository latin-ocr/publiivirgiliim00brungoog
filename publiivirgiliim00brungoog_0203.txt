:tt AENEIDOS 1v.v.127.

Hicc' Hymenaeus erit. non adversata petenti
Adnuit, atque dolis risit Cytherea repertis.
Oceanum interea surgens Aurora relinquit.
lt portis jubare exorto delecta juventus.
Retia rara, plagae, lato venabula ferro,
Massylique munt equites, et odora canum vis.
Reginam thalamo cunctantem ad limina primi
Poenorum exspectant : ostroque insignis et auro
Stat sonipes, ac frena ferox spumantia mandit.
Tandem progreditur, magna stipante caterva,
Sidoniam picto chlamydem circumdata limbo:
Cui pharetra ex auro, crines nodantur in aurum,
Aurea purpuream subnectit fibula vestem.
Nec non et Phrygii comites, et laetus Iulus,
Incedunt. ipse ante alios pulcherrimus omnis
Infert se socium Aeneas, atque agmina jungit.
Qualis, ubi hibernam Lyciam Xanthique fluenta
Deserit, ac Delum maternam invisit Apollo,
Instauratque choros; mistique altaria circum
Cretesque Dryopesque fremunt, pictique Agathyrsi:
lpse jugis Cynthi graditur, mollique fluentem
Fronde premit crinem fingens, atque inplicat auro:
Tela sonant humeris. haud illo segnior ibat
Aeneas : tantum egregio decus enitet ore.
Postquam altos ventum in montes, atque invia lustra3
Ecce ferae saxi dejectae vertice caprae
Decurrere jugis : alia de parte patentes “
Transmittunt cursu campos, atque agmina cervi
Pulverulenta fuga glomerant, montesque relinquunt.
At puer Ascanius mediis in vallibus acri
Gaudet equo ε jamque hos cursu, jam praeterit illos ,
Spumantemque dari pecora inter inertia votis
Optat aprum, aut fulvom descendere monte leonem.

 

