AENEIDOS tv, v. 688. 205

Ter'sese adtollens cubitoque adnixa levavit:
Ter revoluta toro est, oculisque errantibus alto
Quaesivit coelo lucem, ingemuitque repertam.

’ Tum Juno omnipotens, longum miserata dolorem,
Difficilisque obitus, Irim demisit Olympo,
Quae luctantem animam nexosque resolveret artus·
Nam, quia nec fatu, merita uec morte peribat,
Sed misera ante diem, subitoque adcensa furore,
Nondum illi flavum Proserpina vertice crinem
Abstulerat, Stygioque caput damnaverat Orco:
Ergo Iris croceis pet coelum roscida pennis,
Mille trahens varios adverso sole colores,
Devolat‚ et supra caput adstitit ι Hunc ego Diti
Sacrum jussa fero, teque isto corpore solvo.
sic ait, et dextra crinem secat ι omnis et una
Dilabsus calor, atque in ventos vita recessit

 

