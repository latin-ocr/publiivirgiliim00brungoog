,Ι

Aruernos v. v. sss. 213

‘Quem petit', et summis adnixus viribus urget.
Tum vero ingeminat clamor, cunctique sequentem
Instigant studiis, resonatque fragoribus aether.

Hi proprium decus et partum indignantur honorem .
Ni teneant, vitamque volunt pro laude pacisci:
Hos successus alit; possunt, quia posse videntur.
Et fors aequatis cepissent praemia rostris:

Ni, palmas ponto tendens utrasque, Cloanthus
Fudissetque preces, divosque in vota vocallet:
Dii, quibus imperium est pelagi, quorum aequora curro,
' Vobis laetus ego hoc candentem in litore taurum
Constituam ante aras voti reus, extaque salsos
Porriciam in fluctus, et vina liquentia fundam.
Dixit, eumque imis sub fluctibus audiit omnis
Nereidum Phorcique chorus ξ Panopeaque virgo,
Et pater ipse manu magna Portunus euntem
Inpulit. illa Noto citius volucrique sagitta ,
Ad terram sugit, et portu se condidit alto. ·
Turn satus Anchisa, cunctis ex more vocatis,
Victorem magna praeconis voce Cloanthum ·
Declarat‚ viridique advelat tempora lauro:
Muneraque in navis ternos optare juvencos,
Vinaque, et argenti magnum dat ferre talentum.
Ipsis praecipuos ductoribus addit honores:

Victori chlamydem auratam, quamplurima circum
Purpura Maeandro duplici Meliboea cucurrit:
intextusque puer frondosa regius Ida

Veloces jaculo cervos cursuque fatigat

Acer, anhelanti similis : quem praepes ab aethra
Sublimem pedibus rapuit Jovis armiger uncis.
Longaevi palmas nequidquam ad sidera tendunt
Custodes τ saevitque canum latratus in auras.

, At, qui deinde locum tenuit virtute secundum,
a

 

