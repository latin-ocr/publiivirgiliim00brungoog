226 AENEIDOS V. v. 655.

Ambiguae spectare rates, miserum inter amorem
Praesentis terrae, fatisque vocantia regna:

Quom dea se paribus per coelum sustulit alis,
lugentemque fuga secuit sub nubibus arcum.

Tum vero adtonitae monstris, actaeque furore
Conclamant, rapiuntque focis penetralibus ignem:
Pars spoliant aras, frondem, ac virgulta, facesque
Conjiciunt. furit inmissis Volcanus habenis
Transtra per et remos, et pictas abiete puppis.
Nuntius Anchisae ad tumulum, cuneosque theatri,
Incensas perfert navis Eumelus ε et ipsi
Respiciunt atram in nimbo volitare favillam.
Primus et Ascanius, cursus ut laetus equestres
Ducebat, sic acer equo turbata petivit

Castra : nec exanimes possunt retinere magistri.
Quis furor iste novus? quo nunc, quo tenditis, iuquit,
Heu miserae cives ? non hostem, inimicaque casua
Argivdm, vestras spes uritis. en ego vester
Ascanius ε galeam ante pedes projecit inanem,
‘Qua ludo indutus belli simulacra ciebat.

Adcelerat simul Aeneas, simul agmina Teucrum.
Ast illae diversa metu per litora passim

Diffugiunt3 silvasque, et sicubi concava furtim

. Saxa, petunt. piget incepti, lucisque, suosque
Mutatae adgnoscunt, excussaque pectore Juno est.
Sed non idcirco flammae atque incendia tn'res
Indomitas posuere: udo sub robore vivit

Stuppa vomens tardum fumum, lentusque carinas
Est vapor, et toto descendit corpore pestis:

Nec vires heroum infusaque flumina prosunt.

Tum pius Aeneas humeris abscindere vestem,
Auxilioque vocare deos, et tendere palmas:
Juppiter omnipotens, si nondum exosus ad unum

 

