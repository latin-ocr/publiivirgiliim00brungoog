Ιηο AENEIDOS Vr 'v. 787⁴

Reliquias ι Troiae cineres atque ossa peremne
Insequitur. caussas tanti sciat illa furoris
Ipse mihi nuper Libycis tu testis in undis,
Quam molem subito excierit. maria omnia coelo
Miscuit, Aeoliis nequidquam freta procellis,
ln regnis hocc’ ausa tuis.
Per scelus ecce etiam Troianis matribus actis
Exussit foede puppis ; et classe subegit
Amissa socios ignotae linquere terrae. Ι
Quod superest: oro, liceat dare tuta per undas
Vela tibi r liceat Laurentem adtingere Thybrimi
Si concessa peto, si dant ea moenia Parcae.

Turn Saturnius haec domitor maris edidit altii

Fas omne est, Cytherea, meis te fidere regnis,

’ Unde genus ducis ι merui quoqne. saepe furores-
Conpressi et rabiem tantam coelique marisque.
Nec minor in terris, Xanthum Simoentaque testor,
Aeneae mihi cura tui. quom Troia Achilles
Exanimata sequens inpingeret agmina muris,
Millia multa daret leto, gemerentque repleti
Amnes, nec reperire viam atque evolvere posset
ln mare se Xanthus z Pelidae tunc ego forti
Congressum Aenean, nec diis nec viribus aequiS,
Nube cava rapui : cuperem quom vertere ab imo
Structa meis manibus perjurae moenia Troiae.
Nunc quoque mens eadem perstat mihi: pelle timorem.
Tutus, quos optas, portus adcedet Averni.
Unus erit tanturn, amissum quern gurgite quaeret:
Unum pro multis dabitur capnt.

His ubi laeta deae permulsit pectora dictis,
Jungit equos auro genitor, spumantiaque addit
Frena feris, manibusque omnis effundit habenas.
Caeruleo pet summa levis volat aequora curru.

 

