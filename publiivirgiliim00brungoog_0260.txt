AENEIDOS VI. v. ³91· ⁴245·

Nec vero Alciden me sum laetatus euntem
Adcepisse lacu, nec Thesea Pirithoumque:
Diis quamquam geniti, atque invicti viribus essent
Tartareum ille manu custodem in vincla petivit
Ipsius a solio regis, traxitque trementem:
Hi dominam Ditis thalamo deducere adorti. ’
Quae contra breviter fata est Amphrysia vates:
Nullae hic insidiae tales t absiste moveri:
Nec vim tela ferunt r licet ingens janitor antro
Aetemum latrans exsanguis terreat umbras: ·
Casta licet patrui servet Proserpina limen.
Troius Aeneas, pietate insignis et armis,
Ad genitorem imas Erebi descendit ad umbrat.
⁸ Si te nulla movet tantae pietatis imago,
At ramum hunc (aperit ramum qui veste latebat)
Adgnoscas. tumida ex ira tum 'corda residunt:
Nec plura his. ille admirans venerabile donum
Fatalis virgae, longo post tempore visum,
Caeruleam advertit puppim, ripaeque propinquat.
lnde alias animas, quae per juga longa sedebant,
Detrubat, laxatque foros ι simul adcipit alveo
Ingentem· Aenean. gemuit sub pondere cymba
Sutilis, et multam adcepit rimosa paludem]
Tandem trans fluvium incolumes vatemque virumque
Informi limo glaucaque exponit in ulva.
Cerberus haec ingens latratu regna trifauci
Personat, adverso recubans inmanis in antro. -.
Cui vates, horrere videns jam colla colubria,
Melle soporatam et medicatis frugibus offam
Objicit. ille, fame rabida tn'a guttura pandens,
Conripit objectam, atque inmania terga resolvit
Fusus humi, totoque ingens extenditur antro.

Occupat Aeneas aditum custode sepulto,
s

 

