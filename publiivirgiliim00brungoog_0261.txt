146 -Arnsrnos vr. v. 424.

Evaditque celer ripam inremeabilis undae.
Continuo auditae voces, vagitus et ingens,
Infantumque animae flentes in limine primo:
Quos dulcis vitae exsortis, et ab ubere raptos,
Abstulit atra dies, et funere mersit acerbo.
Hos juxta falso damnati crimine mortis.
Nec vero hae sine sorte datae, sine judice, sedes.
Quaesitor Minos urnam movet: ille silentum
Conciliumque vocat, vitasque et crimina discit.
Proxuma deinde tenent maesti loca, qui sibi letum -
Insontes peperere manu, lucemque perosi
Projecere animas. quarn vellent aethere in alto
Nunc et pauperiem et duros perferre labores!

Fas obstat, tristique palus inamabilis unda
Adligat, et novies Styx interfusa coercet

Nec procul hinc partem fusi monstrantur in omnem
Lugentes campi. sic illos nomine dicunt.
Hic, quos durus arnor cnrdeli tabe peredit,
Secreti celant calles, et myrtea circum
Silva tegit. curae non ipsa in morte relinquunt.
His Phaedram Procrinque locis, maestamque Eriphylen,
Crudelis nati monstrantem volnera, cernit,
Euadnenque, et Pasiphaen : his Laodamia
Itcomes, et, juvenis quondam, nunc femina CaeniS,
Rursus et in veterem fato revoluta figuram.
Inter quas Phoenissa recens a volnere Dido
Errabat silva in magna : quarn Troius heros,
Ut primum juxta stetit, adgnovitque per umbram
Obscuram, qualem primo qui surgere mense
Aut videt, aut vidisse putat per nubila Lunam,
Demisit lacrimas, dulcique adfatus amore est:

Infelix Dido, verus mihi nuntius ergo
Venerat, exstinctam, ferroque extrema secutam

 

