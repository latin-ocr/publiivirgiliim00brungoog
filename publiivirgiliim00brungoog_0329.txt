324 'AENE-IDOS IX. v.160.

Purpurei cristis juvenes, auroque corusci:
Ι Discurrunt, variantque vices, fusique per herbam
Jndulgent vino, et vertunt crateras a'enos.
Conlucent ignes : noctem custodia ducit
lnsomnem lude.
Haec super e vallo prospectant Troes, et armis·
Alta tenent : nec non trepidi formidine portas
Explorant, pontisque et propugnacula jungunt:
Tela gerunt. instant Mnestheus acerque Serestus:
Quos pater Aeneas, si quando adversa vocarent,
Rectores juvenum, et rerum dedit esse magistros.
Omnis per muros'legio, sortita periclum,
Excubat, exercetque vices, quod cuique tuendum est.
Nisus erat portae custos, acerrimus armis,
ἱ Hynacides3 comitem Aeneae quem miserat Ida
Venatrix, jaculo celerem levibusque sagittis:
Et juxta comes Euryalus, quo pulchrior alter
N un fuit Aeneadum, Troiana neque induit arma;
Ora puer prima signans intonsa juventa.
His amor unus erat, pariterque in bella ruebant:
Tum quoque communi portam statione tenebant.
Nisus ait : Diine hunc ardorem mentibus addunt,
Euryale ,Ρ an sua cuique deus fit dira cupido Ρ
Aut pugnam, aut aliquid jarn dudum invadere magnum
Mens agitat mihi3 nec placida contenta quiete est.
Cernis, quae Rutulos habeat fiducia rerum.
Lumina rara micant: somno vinoque soluti
‘Procubuere ι silent late loca. percipe porro ,
Quid dubitem, et quae nunc animo sententia surgat
Aenean adciri omnes, populusque patresque,
Exposcunt3 mittique viros, qui certa reportent.
Si tibi, qnae posce, promittunt, (narn milri facti
Fama sat est) tumulo videor reperire sula illo

n

 

