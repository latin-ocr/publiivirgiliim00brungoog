318 Aruernos lx, v. 292.

Tum sic allaturi
⁰ Spondeo digna tuis ingentibus omnia coeptis.
Namque erit ista mihi genetrix, nomenque Creiisae
Solum defuerit, nec partum gratia talem
Parva manet; casus factrrm quicumque sequentur.
Per caput hoc juro, per quod pater ante solebat:
Quae tibi polliceor reduci, rebusque secundis,
Haec eadem matrique tuae generique manebunt.
Sic ait inlacrimans: humero simul exuit ensem
Auratum, mira quem fecerat arte Lycaon
Gnosius, atque habilem vagina aptarat ebuma.
Dat Niso Mnestheus pellem horrentisque leonis
Exuvias i galeam fidus permutat Aletes.
Protinus armati incedunt : quos omnis euntis
Primorum manus ad portas juvenumque senumque
Prosequitur votis. necnon et pulcher Iiilus,
Ante annos animumque gerens curamque virilem,
Multa patri portanda dabat mandam sed aurae
Omnia discerpunt, et nubibus inrita donant
Egressi superant fossas, noctisque per umbram
Castra inimica petunt, multis tamen ante futuri
Exitio. passim somno vinoque per herbam
Corpora fusa vident, adrectos litore currus,
Inter lora rotasque viros ; simul arma jacere,
Vina simul. prior Hyrtacides sic ore locutus:
Euryale, audendum dextra nunc ipsa vocat res.
Hac iter est.. tu, ne qua manus se adtollere nobis
A tergo possit, custodi, et consule longe.
Haec ego vasta dabo, et lato te limite ducam.
Sic memorat, vocemque premit ; simul cnse superbum
Rhamnetem adgreditur, qui forte tapetibus altis
Exstructus toto proflabat pectore somnum;
Rex idem, et regi Turno gratissimus augur:

 

