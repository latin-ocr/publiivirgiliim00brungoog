AENE‘IDOS X, v. 820. 359

At vero ut voltum vidit morientis et ora,
· Ora modis Anchisiades pallentia miris,
Ingemuit graviter miserans, dextramque tetendit:
Et mentem patriae subiit pietatis imago.
Quid tibi nunc, miserande puer, pro laudibus istis,
Quid pius Aeneas tanta dabit indole dignum?
Arma, quibus laetatus, habe tuar teque parentum
Manibus et cineri, si qua est ea cura, remitto.
Hoc tamen infelix miseram solabere mortem ;
Aeneae magni dextra cadis. increpat ultro
Cuncta'ntis socios, et terra sublevat ipsum,
Sanguine turpantem comtos de more capillos.
Interea genitor Tiberini ad fluminis undam
. Volnera siccabat lymphis, corpusque levabat
Arboris adclinis trunco. procul aerea ramis
Dependet galea, et prato gravia arma quiescunt ·
Stant lecti circum juvenes ι ipse aeger, anhelans
Colla fovet, susus propexam in pectore barbam:
Multa super Lauso rogitat, multumque remittit,
Qui revocent, maestique ferant mandata parentis.
At Lausum socii exanimem super arma ferebant
Flentes, ingentem, atque ingenti volnere victum.
Adgnovit longe gemitum praesaga mali mens.
Canitiem multo deformat pulvere, et ambas
. Ad coelum tendit palmas, et corpore inhaeret.
Tantane me tenuit vivendi, nate, voluptas,
Ut pro me hostili paterer succedere dextrae,
Quem genui Ρ tuane haec genitor per volnera servor,
Morte tua vivens ? heu, nunc misero milri demum
Exsilium infelix l nunc alte volnus adactum!
Idem ego , nate, tuum maculavi crimine nomen.
Pulsus ob invidiam solio sceptrisque paternis,
’ Debueram patriae poenas odiisque meorum.

 

