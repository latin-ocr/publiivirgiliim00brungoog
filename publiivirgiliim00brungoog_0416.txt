·A·ENE1DOSX11.v.o‹23. 409

Talibus· occurrit dictis : Hac, Turne, sequamur
Troiugenas, qua prima viam victoria pandit:

Sunt alii, qui tecta manu defendere possint.

Ingruit Aeneas Italis, et proelia miscet:

Et nos saeva manu mittamus funera Teucris.

Nec numero inferior, pugnae nec honore recedes.
Turnus ad haec:

0 soror, et dudum adgnovi, quom prima per artem
Foedera turbasti, teque haec in bella dedisti:

Et nunc nequidquam fallis dea. sed quis Olympo
Demissam tantos voluit te ferre labores?

An fratris miseri letum ut cnrdele videres?

Nam quid ago ? aut quaejam spondet fortuna salutem?
Vidi oculos ante ipse meos me voce vocantem
Murrhanum, quo non superat milri carior alter,
¹Oppetere ingentem, atque ingenti volnere victum.

Ι Occidit infelix, ne nostrum dedecus Ufens

Adspiceret. Teucri potiuntur corpore et armis.
Exscindine domos (id rebus defuit unum)

l‘erpetiar ? dextra nec Drancis dicta refellam?

Terga dabo ? et Turnum fugientem haec terra videbit?
Usque adeone mori miserum est? vos o mihi Manes
Este boni : quoniam superis aversa voluntas.

Sancta ad vos anima, atque istius nescia culpae
Descendam, magnorum haud umquam indignus avorum. ¹
Vix ea fatus erat; medios volat ecce per hostis

Vectus equo spumante Saces, adversa sagitta
Saucius ora, ruitque inplorans nomine Tumumr
Turne, in te suprema salus : miserere tuorum.
Fulminat Aeneas armis, summasque minatur
Dejecturum arces Italum, excidioque daturums
Jamque faces ad tecta volant. in te ora Latini,

In te oculos referunt r mussat rex ipse Latinus, ·

Fff

 

